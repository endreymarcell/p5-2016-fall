# Programok elmentése

Ha szeretnéd az épp aktuális programodat elmenteni, kövesd ezeket a lépéseket:
(0. Legyen Atomban megnyitva az a `sketch.js` fájl, amin éppen dolgozol.)
1. Másold ki a vágólapra a `sketch.js` teljes tartalmát (Cmd+A Cmd+C vagy Edit > Select All, Edit > Copy)
2. Nyisd meg Atomban a Dropboxos mappádból a `TEMPLATE.html` nevű fájlt
3. Tedd a kurzort a fájl üres sorába (8. sor, a két `<script>` tag között)
4. Másold ide a vágólapról a kódodat (Cmd+V vagy Edit > Paste)
5. Válaszd a File > Save As opciót (fontos, hogy ne a sima Save legyen!)
6. A fájl nevében a TEMPLATE szót írd át arra, ahogyan el szeretnéd nevezni a programodat (pl. "auto", "batman", "polipropilen"), a `.html` végződést hagyd meg a fájlon. Ne használj ékezetet és szóközt, és vedd figyelembe, hogy a számít a kis- és nagybetű különbsége.
7. A fájlt mentsd bele a Dropboxodon belül a megfelelő óraszámú mappába (tehát pl. ötödik órán a 05 nevűbe), ahol már van egy `index.html` és egy `sketch.js`

A programodat innentől elérheted a kurzus weboldaláról, a saját neved, az óraszám és a programnak adott név (.html nélkül!) kiválasztásával/beírásával. Természetesen ha elmented a linket, bárhonnan máshonnan is meg tudod nyitni. Illetve továbbra is tudod módosítani a programot, csak nyisd meg Atomban a megfelelő fájlt, és írd át benne a kódot.  