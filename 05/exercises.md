# Ötödik óra: feladatok

## Első csoport

__Ridin dirty__  
Egy autó guruljon a kép bal széléről a jobb széle felé (nem kell megrajzolni az autót, használj képet). Ha ez megvan, egészítsd ki úgy, hogy a kép jobb szélénél álljon meg, ne guruljon túl. (Ezt `if`-fel tudod megcsinálni.)  

__Up__  
Egy hőlégballon ereszkedjen a kép tetejétől az alja felé (nem kell megrajzolni, használj képet). Ha ez megvan, egészítsd ki úgy, hogy a kép alján álljon meg, ne menjen túl rajta. (Ezt `if`-fel tudod megcsinálni.)  

__SzPSz__  
Egy csiga másszon a kép jobb széléről a bal széle felé (nem kell megrajzolni a csigát, használj képet). Ha ez megvan, egészítsd ki úgy, hogy a kép bal szélénél álljon meg, ne másszon rajta túl. (Ezt `if`-fel tudod megcsinálni.)  

## Második csoport

__Reklám__  
Írj ki valamit a képernyő közepére nagyon kis betűkkel, de egyre nagyobbakkal. Mikor a felirat már nagyon nagy, induljon megint újra kicsiről.  

__Lehúzzuk a rolót__  
Írd ki a képernyő közepére, hogy "Lehúzzuk a rolót", és felülről lefelé haladva szépen lassan fedd be az egész képet egy fekete téglalappal. Mikor a téglalap már eléri a kép alját, kezdd elölről.

__Szélrózsa__  
Rajzolj a képernyő bal felső sarkába egy kört, először nagyon kicsit, de egyre nagyobbat. Ha megnőtt nagyra, induljon megint kicsiről. Ha ez kész, írd át úgy, hogy a képernyő négy sarkából négy különböző színű kör nőjön.  

## Harmadik csoport

__Indiában, hol éjjel a vadak__  
Rajzolj a kép aljára egy pockot, tengerimalacot vagy csupasz földikutyát, ami mindig pontosan oda mászik vízszintesen, ahol az egér van (tehát ha rángatod az egeret, jobbra-balra ugrál). Ha ez megvan, írd át úgy, hogy ne azonnal kövesse az egeret, hanem másszon utána fix sebességgel. (Pluszpontért oldd meg, hogy ne rezegjen, mikor odaér az egérhez.)  

__Fever in your eyes__  
Rajzolj a vászonra egy hőmérőt (kép betöltéséve), és rajzolj bele egy higanycsíkot (azt viszont valóban rajzold), ami mindig olyan magasan áll, ahol az egeret tartod - de a hőmérő tetején ne tudjon túlmenni!  

__Tangled up__  
Rajzolj a vászonra négy vonalat, úgy, hogy a vonalak a képernyő egy-egy sarkából induljanak, és mindegyik az egér aktuális helyzetéig tartson, tehát kövessék az egeret, ahogy mozgatod.

__Jaws*__  
Keress egy képet egy jobbra néző, tátott szájú cápáról, és egy jobbra úszó úszóról. A cápa legyen fixen a képernyő bal oldalán, az úszó pedig mindig ott, ahol az egert tartod. Ha ez megvan, írd át úgy a programot, hogy a cápa mérete dinamikusan változzon - minél jobbrább húzod az úszót a képen, annál nagyobb legyen a cápa.

## Negyedik csoport

__Garfield__  
Keress egy képet Garfieldról, a macskáról, amin csak úgy álldogál, meg egyet, amin nevet. Írj egy programot, amin Garfield ott áll a vásznon, és ha lenyomod az egér gombját, akkor nevet (addig, amíg fel nem engeded).

__It's a bird, it's a plane__  
Keress egy képet egy repülőről, meg egyet Supermanről. Írj egy programot, ami mindig oda rajzol egy repülőt, ahol épp az egeret tartod, kivéve, ha lenyomod az egérgombot, mert akkor Supermant rajzolja oda.  

__Harmadik típusú találkozás__  
Rakj a képernyőre egy ufót, ami felfelé emelkedik, ha lenyomva tartod az egyik billentyűt, és lefelé süllyed, ha elengeded. Ha ez megvan, egészítsd ki úgy, hogy a képenyő aljánál ne tudjon tovább süllyedni.
